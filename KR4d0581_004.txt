# -*- mode: mandoku-view; -*-
#+TITLE: 性情集
#+DATE: 2015-08-25 00:15:16.241599
#+PROPERTY: ID KR4d0581
#+PROPERTY: BASEEDITION WYG    
#+PROPERTY: JUAN 卷四
<pb:KR4d0581_WYG_004-1a>¶
欽定四庫全書¶
　性情集巻四　　　　　　　元　周巽　撰¶
　　七言古詩¶
　　　姑蘇臺¶
吴山髙吴水長烏啼霜楓落鹿逰煙草荒百花洲在春¶
無主曽見蛾眉花下舞祗憐西子捧心顰那覺越王嘗¶
膽苦山圍水繞闔閭城故國臺傾空有名子胥伏劒夫¶
差死悲風哀動寒潮聲¶
<pb:KR4d0581_WYG_004-1b>¶
　　　黄金臺¶
邉風動燕雲開千金買駿骨宛馬從東來金臺百尺空¶
中起樂毅趍燕從隗始髙陵秦塞雲㡬重俯拓齊城地¶
千里昭王已矣賢士亡黄金化土髙䑓荒白虹貫日天¶
蒼蒼易水波寒沙草黄¶
　　　歌風臺¶
白蛇㫁赤龍飛天開炎運成帝業雲捲蜚廉揚武威威¶
定四方歸故里酒酣擊筑歌聲起山河振動氣猶雄宇¶
<pb:KR4d0581_WYG_004-2a>¶
宙廓清心自喜薫弦載撫韶音希豳雅又陳王化始河¶
流如帶誓猶存䑓前虎嘯生荆杞¶
　　　戱馬臺¶
睢水東彭城下西風殘照古䑓荒楚項重瞳曽戯馬振¶
鬛長鳴聲捲河翻身一躍光騰波時危力盡將奈何騅¶
兮不逝空悲歌九日黄花秋霜晚長河東流去不返遥¶
憐霸業逐煙消賔雁南飛楚天逺¶
　　　釣臺¶
<pb:KR4d0581_WYG_004-2b>¶
桐江上一絲風羊裘坐危石輕雪落寒空故人乗龍忽¶
相憶徴起終辭諌議職夜驚星動紫㣲垣曉見雲歸翠¶
蘿壁振衣獨立富春山魚鳥亦知心事閒清風髙出雲¶
臺表遺迹長留山氷間¶
　　　銅雀臺¶
西陵樹曽是美人歌舞處腸㫁君王死别時蛾眉憔悴¶
分香去奸雄心事有誰憐殘瓦空題漢代年銅雀春深¶
懸落日石麟秋冷卧荒煙鄴下興亡今又古烏號野樹¶
<pb:KR4d0581_WYG_004-3a>¶
猿啼雨泉扄長夜鏁幽魂有酒誰澆䑓下土¶
　　　鳯凰臺¶
望佳氣臨髙臺金烏初出海照見鳯凰来千年王氣乆¶
消歇忽聼韶音動雙闕烏衣巷口鳥鳴春白鷺洲頭潮¶
湧月雲中天樂下瑶京僊女乗鸞弄玉笙歌聲噦噦臺¶
前起散作春風花滿城¶
　　　陪全尚書子仁馮髙州子羽宴劉宏逺江樓子¶
　　　仁大書先得月樓四字且歌以美之子羽作記¶
<pb:KR4d0581_WYG_004-3b>¶
　　　俾余賦詩即席奉呈¶
昔年李謫仙呼月醉南樓尚書今夕宴客有馮髙州坐¶
邀劉顥清興發樓倚長江先得月玉簫吹徹彩雲留聲¶
引鳯凰来上闕八窻玲瓏風露寒秋髙銀漢生微瀾團¶
光未離滄海角流彩已照虚簷端尚書特筆髙州記飄¶
飄頗有凌雲氣毫翻雲藻玉蜍乾袖拂天香金粟墜醉¶
歌窈窕邀嫦娥滿目飛光感興多仙人騎鶴遥相過玉¶
壺㶑灔揺金波不醉如此良夜何吁嗟不醉如此良夜¶
<pb:KR4d0581_WYG_004-4a>¶
何¶
　　　轆轤¶
秋陽杲杲溪流竭井上轆轤聲不絶銀河斜轉玉繩低¶
心苦惟憂稻田裂邉雁南来人未歸蛾眉顰蹙筋力微¶
遶牀百丈哀音動樹攪西風梧葉飛蟋蟀悲吟腸欲㫁¶
蒹葭露白秋將半田家祗望晚禾登奈何今嵗逢秋旱¶
君不見早晚班師舞干羽皇天應降洗兵雨¶
　　　梅花月下醉歌¶
<pb:KR4d0581_WYG_004-4b>¶
酌酒芳樹下寒光照玉壺舉觴酬明月起舞鶴影孤清¶
夜恍惚逢仙姝丰姿綽約形容癯琇瑩充耳雙明珠纎¶
腰雜佩青珊瑚邀我東逰見麻姑南昌仙人在坐隅盃¶
傾沆瀣酣芳液連日東風吹不蘇酒醒滿襟香露濕雪¶
花眩眼光糢糊欲與仙人借雙鳬朝逰羅浮暮西湖誰¶
能持將北斗勸何當吸取東海枯君不見醉倒罇前曙¶
光白不知此樂今有無¶
　　五言律¶
<pb:KR4d0581_WYG_004-5a>¶
　　　追和文山青原詩柬陳村民寄謝禪林諸友¶
曉行金粟地袖拂緑蘿煙水出源頭活峰廽樹頂圓因¶
君寄髙興來此洗塵縁唯有山中客猶書甲子年¶
昔人吟詠處醉草動春蛇岩石曽為供溪毛可薦茶荆¶
留千嵗樹桂老九秋花欲結淵明社重來惠逺家¶
　　　中秋對月有懐¶
凉夜金波動秋空玉鏡飛山河移素影霄漢出清輝照¶
席蟾蜍近傳書鴻雁稀更䦨猶夢見天上看花歸¶
<pb:KR4d0581_WYG_004-5b>¶
鏡裏秋容好岩前爽氣佳素娥元有藥老桂又開花對¶
影心猶壯觀花鬢未華有懐瀛海客直欲泛靈槎¶
　　　題羅用和老人賜帛詩¶
天子嘉耆徳推恩及老成霜紈題御賜春綵拜親榮寒¶
谷初回暖荒城未解兵園黄豈終隠徴起見昇平¶
　　　九日偕丘世傑俊賔吴文泰吴仲誠髙崇徳逰¶
　　　石礱¶
蒼壁瀉飛瀑虚亭看挂川寒聲洒松雪暝色帶蘿煙銀¶
<pb:KR4d0581_WYG_004-6a>¶
漢空中落玉虹巖際懸壯觀逢九日與子樂盤旋¶
登臨無好句猿鳥笑人來良友文皆傑諸生俊有才起¶
予詩迭和迎客菊初開喬木凋零盡日斜孤鶴回¶
　　　九日謾興二首¶
佳節動髙興憑陵翠巘孤山河千里異風雨滿城無松¶
下豺猶祭雲中雁自呼未能酬酩酊且復立斯須¶
矯矯雲間鵠悠悠溪上鷗蘆花兩岸雪楓葉一江秋客¶
路從飄泊浮生任去留幾時將鳯管拂袖過瀛洲¶
<pb:KR4d0581_WYG_004-6b>¶
　　　題洗耳亭(并序/)¶
　　　　泉遶青原山前琮琤鏡徹寒聲襲人山中人¶
　　　　枕流其間而作亭其上以洗耳名之鄉衮文¶
　　　　信公大書洗耳亭三字猶存¶
路入青原去停驂洗耳亭偶聞徴隠逸來此濯清泠問¶
法黄龍在吟詩白鶴聽巢由不可見松月滿窻櫺¶
　　　讀書臺(并序/)¶
　　　　讀書臺一在永和鳯岡之陽鄉衮周文忠公¶
<pb:KR4d0581_WYG_004-7a>¶
　　　　嘗讀書其上松隂鬱鬱盛夏常寒葢廬陵擅¶
　　　　山水之勝斯臺又盡攬廬陵之勝也¶
曉上讀書臺臺髙接上台書生燈火夢丞相衮衣來山¶
色看還近松隂掃不開倚闌吟眺處獨鶴暮飛回¶
　　　白鷺洲(并序/)¶
　　　　洲綿亘吉州六七里江水分流縈迴此州宛¶
　　　　然金陵二水中分一洲之勢因以白鷺名之¶
　　　　丞相文忠公建書院其上種竹萬竿公¶
<pb:KR4d0581_WYG_004-7b>¶
　　　　卿大夫多出此焉由是白鷺洲之名聞天¶
　　　　下¶
吉士長懐古來遊白鷺洲波分孤嶼出沙帶一江流漁¶
火楓橋夜書聲竹院秋磯頭明月上吟望意悠悠¶
　　　魯公祠(并序/)¶
　　　　唐顔魯公為郡别駕時以興起斯文為已任¶
　　　　益廣學舎聘賢士以淑我吉人自此廬陵聲¶
　　　　名文物卓為江表冠吉人德之建祠螺川驛¶
<pb:KR4d0581_WYG_004-8a>¶
　　　　東以永去思之意焉¶
魯國祠堂在螺川古驛東吉人思别駕唐史具孤忠礎¶
潤香芹雨廊廽古栢風我来拜公像肅肅仰㝠鴻¶
　　　青螺峰(并序/)¶
　　　　青螺峰在廬陵郡東北亭亭如青螺上有金螺子¶
　　　　故名旁臨大江水光山色暎帶城郭郡之望山也¶
螺峰臨北渚千古畫屏開瞰水青涵影浮空翠作堆江¶
流如變酒山好若為盃有客吟招隠靈泉松下來¶
<pb:KR4d0581_WYG_004-8b>¶
　　　寄徳安縣尉劉麟紀¶
千里潯陽客青衫淚未乾琵琶秋月白蘆荻曉霜寒感¶
慨悲王粲登臨憶謝安風塵滿江右何處覔漁竿¶
　　　以和靖處士踈影横斜水清淺暗香浮動月黄¶
　　　昏兩句為韻賦詩十四首¶
江上逢花處山隂飛雪初人憐孤樹瘦春寄一枝踈澹¶
白流纎月芳魂返太虚遥思林下路和靖苦吟餘¶
孤山乗興来晚嵗入佳境雲樹棲鸐翎氷梢掛蟾影倚¶
<pb:KR4d0581_WYG_004-9a>¶
看醉眼醒夢覺吟魂冷日夕重相思幽懐長耿耿¶
美人何契濶一見即留情翠袖凌風薄瓊裾曵雪輕寒¶
煙脩竹外流水小橋横殊覺芳容瘦不知華髪生¶
長憶携壺去西湖處士家凍雲低老樹殘雪落踈花深¶
谷溪流逺空林石逕斜亭前放鶴處吟思遶天涯¶
鶴去野亭空松門傍湖水掃雪坐荒苔臨風嗅寒蘂折¶
花興何長得句心自喜把酒酬詩仙山中白雲起¶
白雲長不掃緑蕚笑相迎倚樹懐中素携香覺太清江¶
<pb:KR4d0581_WYG_004-9b>¶
南春較早林下雪初晴欲折無来使憑誰寄逺情¶
千里憶佳人芳情寄来逺林杪雪華深枝頭春色淺穿¶
雲苔逕縈傍水柴門掩不惜山路遥携壺臨絶巘¶
絶巘路﨑嶇躋攀坐来蹔樹壓翠岩幽香通蘿壁暗客¶
笑雀喧枝樵歸花挿擔落日興猶酣停盃倚雲瞰¶
一樹輕氷凍滿林踈蘂香殷勤託花訊惆悵惜年芳逺¶
寺鐘聲寂髙樓角韻長有懐不可見寤寐意難忘¶
元猿吟庾嶺白鴈過羅浮倚竹凝朝望㸔花帶暮愁丰¶
<pb:KR4d0581_WYG_004-10a>¶
神何灑落貞節自清幽酌酒芳林下酣歌興未休¶
行行過驛亭歴歴逰仙洞白鶴羽毛翻玉龍鱗甲動花¶
間壺再傾石上琴三弄回首隔風塵思君入清夢¶
思君在何方昨夜花初發渺渺樹間雲娟娟枝上月素¶
輝寒玉肌清氣冷氷骨應笑桃李顔繁華覺消歇¶
粲粲仙妃降盈盈倚靚妝香紉青玉佩光冷素霓裳踈¶
蘂欺霜白芳心蕤蠟黄雨餘花濕處疑是泣英皇¶
自昔皇英去誰招花底魂數聲雲外角一酹月中尊雪¶
<pb:KR4d0581_WYG_004-10b>¶
皜山隂霽雲黄野色昏忽傳芳信至初旭散東園¶
　　　溪梅¶
㡬樹臨寒碧踈踈花滿溪皺波涵影瘦欹岸壓枝低月¶
上推篷見雲深去櫂迷頗懐過剡曲乗興遶芳堤¶
　　　嶺梅¶
嶺頭春意早踈蕊臘前開使節停雲望樵歌出洞来穿¶
花羸馬過抱樹冷猿哀傳語羅浮客新詩早寄回¶
　　　梅林¶
<pb:KR4d0581_WYG_004-11a>¶
尋芳臨晚渡停櫂入寒林雪裏孤村近花間一逕深隔¶
花人喚酒倚樹客聼琴烟寺昏鐘動歸来香滿襟¶
　　　梅洞¶
巖谷雲深處冬暄花正開香隨微雪落訊逐早春回白¶
鹿銜花去元猿抱子来僊人招我隠倚樹獨徘徊¶
　　　梅魂¶
縹緲烟塵外思君不見君神逰枝上月夢繞樹間雲素¶
頂三花聚元精一氣分氤氲招不得化作雪紛紛¶
<pb:KR4d0581_WYG_004-11b>¶
　　　梅訊¶
嵗晏無消息此時芳訊通初傳逺信至如見美人同枝¶
上喧林鵲雪中来塞鴻關山今夜夢和月到房櫳¶
　　　野梅¶
郊外一枝雪村邉十月春行吟逢處士索笑向佳人茅¶
屋寒煙外板橋流水濵欲乗芳興去雲樹隔嶙峋¶
　　　梅樹¶
南昌千載樹屹立出凡塵人想邑中尉仙留世外身清¶
<pb:KR4d0581_WYG_004-12a>¶
癯孤鶴骨夭矯半龍鱗擬掛一壺酒倚歌招子真¶
　　　梅根¶
孤根培厚地春意在東原蟠屈龍形古發生陽氣温氷¶
堅凝體魄雪浄返精魂大本深含蓄嚴冬花正繁¶
　　　梅龍¶
千年一老樹瘦骨似蟠龍玉爪氷霜合翠鱗苔蘚封羅¶
浮雲裏見夏禹廟中逢乗取臞仙駕飛光來九重¶
　　　梅蘂¶
<pb:KR4d0581_WYG_004-12b>¶
輕氷融凍蕋㸃綴見仙姝色潤藍田玉光浮合浦珠枝¶
頭帶蟾影花底露蜂鬚此日相看處芳容何太癯¶
　　　梅英¶
霏霏含玉齒粲粲出瓊英春色梢頭見陽和根底生終¶
身守貞白芳氣得輕清隠若飛仙佩飄翩来上京¶
　　　梅蕚¶
凍蕚凝芳思空山見美人氷姿含翠靨玉齒粲朱唇結¶
蒂棲香雪綴枝迎早春醉看開也未微笑問花神¶
<pb:KR4d0581_WYG_004-13a>¶
　　　梅香¶
瓊樹流清氣花飄晴雪香暗凝翠雲袖微襲紫羅囊旖¶
旎来東閣芬菲滿洞房酒酣三嗅醒吟㫁月昏黄¶
　　　梅仁¶
佳實存芳核中含元氣清陽生春欲動甲拆暖初萌雪¶
後孤根發年深老榦成長留酸一㸃金鼎待和羮¶
　　　梅影¶
江碧涵踈影飄蕭宛不羣斜横半窻月低轉一簾雲晝¶
<pb:KR4d0581_WYG_004-13b>¶
掃塵無迹隂移篆有文常隨芳質見隠映雪繽紛¶
　　　奉寄陳進士村民¶
不見鏡中石遥思枕上峯景星光欲聚夜雪興偏濃著¶
述編新草吟哦對古松華嵩歸隠處雲樹㡬千重¶
舊種庭前竹旋看新笋生春深翡翠合日静鳯凰鳴常¶
有凌雲氣兼留避俗名希君保貞操託此寄中情¶
　　　哭雩都縣尹沈宗臣父子死節¶
侃侃雩都令情深入夢思大兒同死節慈母痛生離猶¶
<pb:KR4d0581_WYG_004-14a>¶
想之官日空憐罵賊時欲持一杯酒遥酹欝孤祠¶
　　　祭石橋先妣墓詩¶
哀哀竟何恃悲痛徹心肝墓樹春雲暗堦苔宿雨殘涙¶
隨流水注食為禁烟寒膓㫁思親處䳌啼喬木端¶
　　　祭石屋先人墓詩¶
早嵗自失怙憂懐不盡言養慚烏返哺祭效獺銜恩陟¶
岵悲風起瞻塋佳氣存永言思罔極埀白哭秋原¶
　¶
<pb:KR4d0581_WYG_004-14b>¶
　¶
　¶
　¶
　¶
　¶
　¶
　¶
　性情集巻四¶
