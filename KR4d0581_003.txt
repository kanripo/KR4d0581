# -*- mode: mandoku-view; -*-
#+TITLE: 性情集
#+DATE: 2015-08-25 00:15:16.230228
#+PROPERTY: ID KR4d0581
#+PROPERTY: BASEEDITION WYG    
#+PROPERTY: JUAN 卷三
<pb:KR4d0581_WYG_003-1a>¶
欽定四庫全書¶
　性情集巻三　　　　　　　元　周巽　撰¶
　　五言古詩¶
　　　題吉文殷仲朂脩竹亭詩¶
君子有髙節氣凌青雲端開軒來舞鶴鳴籜驚棲鸞簾¶
影揺翡翠珮聲戛琅玕行吟何洒落嘯歌自盤桓雲來¶
書臺逺月照文水寒焉得共觴詠筠忩聴清彈¶
　　　希文堂為羅宗文題¶
<pb:KR4d0581_WYG_003-1b>¶
城南羅隠君簡黙重髙誼仰希文正公敦族輕市利徳¶
著麥舟詩恩埀義田記嚴親八十餘綵服日娱戱棣蕚¶
暎春輝友于自倫至晚嵗閱金經頗悟仙丹祕逰神慕¶
松喬脱畧棄塵事昔見雙珠明今留一株桂玉樹照西¶
園芝蘭雜芳蕙悠悠白雲飛馥馥金粟墜聿瞻希文堂¶
令人發深喟¶
　　　賦明月珠奉簡三衢馬子善¶
明月何團團清輝散霞綺君如明月珠湧出滄海裏文¶
<pb:KR4d0581_WYG_003-2a>¶
采照三衢光華騰萬里煌煌海内珍驪龍見之喜綴冕¶
堪凝旒為璫可充耳蛾眉笑相看魚目羞自比景星夜¶
熒熒甘露朝旎旎我歌明珠篇蟾光浴秋水¶
　　　分題得螺川送郡侯髙志道秩滿赴京¶
金螺出晴川日照波光動物微秀所鍾名與川増重五¶
馬日邉來川靈應效貢紛如浦珠還驪龍争戱弄咫尺¶
湧波濤長風一吹送永懐朝宗心來獻河清頌¶
　　　詠諸葛武侯¶
<pb:KR4d0581_WYG_003-2b>¶
南陽諸葛公隆中卧不起𤣥徳三顧之情好猶魚水鼎¶
足勢既成出師志未已炎灰不復燃大星當營墜如何¶
建安後正閏昧前史紫陽舉頽綱昭烈著漢紀君臣大¶
義明書法春秋比¶
　　　巢雲¶
嵩華謫仙流逸氣凌霄漢巻跡孤影微成章五色爛卧¶
瞻蟾窟低起舞鶴髪亂悠悠心自閒㝠㝠夢初散天孫¶
促駕招太白倚屏看俯視芙蓉峰臨風灑飛翰¶
<pb:KR4d0581_WYG_003-3a>¶
　　　題黎氏彬軒詩¶
晴雲麗初旭光照城南樓樓中有隠者黎氏儒家流文¶
彩絢素質書香樂清幽雅性敦孝友髙懐重交游班班¶
春綵立馥馥秋蘭抽當窓掲吟翰輝映珊瑚鈎¶
　　　贈五嶽道士劉九臯¶
翩翩鶴南飛翼翼來青田神閒逰五嶽聲清聞九天振¶
衣瑶臺上舞羽玉皇前一顆還丹現三花聚頂圎芝壇¶
月隨步松巢雲共眠𤣥都看花去飛駕凌紫煙¶
<pb:KR4d0581_WYG_003-3b>¶
　　　蘆花塢詩¶
飃飃校書郎棲迹蘆花塢孤雲卧髙林雙鳬下清浦玉¶
樹帶蒹葭秋光暎眉宇胷懐氷雪明容儀鸞鳯舞昔陪¶
青藜翁灑翰辟玉府佩劒出龍泉烟塵暗中土翩然賦¶
歸來垂綸傍蘆渚雪花香滿襟風絮光翻羽邀彼鶴上¶
仙泛我尊中醑髙歌落海蟾長嘯驚石虎願接盧敖逰¶
仍呼太白侣飛駕凌清虚乗風過𤣥圃¶
　　　詠鮑叔牙詩¶
<pb:KR4d0581_WYG_003-4a>¶
鮑叔相齊桓舉賢立霸功心知管夷吾所以常見容一¶
朝代齊相烈烈營西東遂令王綱正列國咸服從髙誼¶
薄雲漢羡彼雙飛鴻後來結交者自謂膠漆同見利競¶
毫髪相擠䧟穽中昔若芝與蘭今為蒿與蓬古人不可¶
見邈焉想髙風¶
　　　澹雲為湘隂羅孝子國珉賦¶
悠悠江上雲靄靄雲中樹歴歴楚天遥思親在何處家¶
住白雲邉望極湘隂路朝看雲飛來暮看雲飛去雲行¶
<pb:KR4d0581_WYG_003-4b>¶
出有歸逰子當返顧如何骨肉恩離别少歡聚憂來賦¶
停雲耿耿出情素願為黄鵠翔歸來慰遲暮相看共巻¶
舒怡然得深趣朗詠白雲篇烏啼殘月曙¶
　　　詠嬴女¶
盈盈花上月渺渺樹間雲雲中弄玉管嫋嫋隔花聞中¶
夜清聲歇碧雲鸞影分綢繆託蕭史中道哀離群瑶臺¶
㡬春夢洞房餘夕薫遺音尚嗚咽愁緒何繽紛鳳去臺¶
空存思君復思君¶
<pb:KR4d0581_WYG_003-5a>¶
　　　題青文蕭與靖歸興圖¶
藹藹溪上雲蒼蒼鏡中樹蕭散林下人行吟有佳趣邂¶
逅立松隂盤桓不能去流水長無聲仙源渺何處拂袖¶
歸去來南山起烟霧¶
　　　天台歌奉簡郡庠謝廣文玉成¶
峩峩天台峯峯髙㡬千丈金烏浴海潮飛出天門唱中¶
有緑髪翁神清氣豪宕逺繼太傅蹤逰觀赤霞障著屐¶
歩雲衢鳴珂對天仗翩然舉飛翰振鐸螺川上文章若¶
<pb:KR4d0581_WYG_003-5b>¶
有神班馬不相讓詩興秋雲髙詞氣春濤壯兹辰渉大¶
江携詩逺來訪延坐振文堂髙談知雅量魚來芹泮看¶
鶴去梅邉放孤雲起東山式慰羣生望¶
　　　層溪釣隠為西昌郭廷輝賦¶
澄江有隠士世科冠朝端釣月層溪上溪清月光寒追¶
蹤坐磻石適意觀微瀾身披孤鶴氅手持一漁竿鷗鷺¶
長為伴爵禄不可干縱無渭川想應作嚴瀬看雲來青¶
螺浦月上金魚灘泠然發長嘯驚起卧龍蟠¶
<pb:KR4d0581_WYG_003-6a>¶
　　　詠曹娥¶
曄曄枝上花隨風早飄忽娟娟如花顔痛父逆潮沒哀¶
號訴江神焉得收父骨臨流遂自沉死抱父屍出海濤¶
助聲悲山雲共愁結事在漢安年誄成度尚筆孝哉曹¶
娥心明明如皦日¶
　　　贈楊用良之金陵¶
泛海得驪珠輝光比明月剖身藏之歸持以獻丹闕終¶
受魚目讒謫為金陵客生還見妻孥自憐無定跡旋與¶
<pb:KR4d0581_WYG_003-6b>¶
親愛辭復作千里别蘭棹入寒烟梅梢落晴雪翩翩孤¶
飛鸞寜肯棲枳棘𡨕㝠海天長遥望雲中翼¶
　　　采菊¶
秋英有佳色晚節含餘香悠然東籬下觧珮紉芬芳繁¶
霜瘁百草林木盡凋傷白酒山中熟歸來松逕荒露冷¶
沾襟袖遶籬花正黄掇英引觴酌酣詠幽興長心閒得¶
其趣塵慮憺以忘朝飲菊井水夕餐菊籬英坐看浮雲¶
浄南山晚蒼蒼¶
<pb:KR4d0581_WYG_003-7a>¶
　　　題蕭氏思賢自省齋¶
城南有佳士蕭姓名思賢好古抱英氣讀書事精研嘗¶
從龍㕘軍正學得師傳髙誼重然諾中心守貞堅清論¶
灑蘭雪隠居臨市㕓屏岫列圖畫大江横其前特書自¶
省字髙掲堂東偏操修日無闕三復白圭篇朝夕浄塵¶
慮靈臺常粲然庶㡬希前哲俯仰不愧天賢友我同里¶
交游三十年徵詩到山閣酣詠梅溪邊自省當自省勉¶
㫋復勉㫋¶
<pb:KR4d0581_WYG_003-7b>¶
　　　簡彭志南(號天/池)¶
嵗在丁丑春東風轉花栁來從天池㳺劒光動星斗君¶
有倜儻懐平居敦孝友氣壓波濤翻聲吹鯤鯨吼髙誼¶
薄曽雲片言觧紛糾偶坐逢故人傾倒接盃酒書屋臨¶
大江竹隂覆晴牖畦蔬遶回塘粳稻滿南畆甘㫖奉親¶
餘此樂真罕有蹇余客平原契濶嵗年乆雲樹晚蒼蒼¶
思君重回首¶
　　　山居樂為吉州文世傑賦¶
<pb:KR4d0581_WYG_003-8a>¶
蘿壁卧閒雲松巢立孤鶴飄飄丹丘生棲息在林壑樓¶
倚芙蓉屏屏髙翠如削長吟野猿驚清嘯岩花落卷迹¶
雲共歸鳴皋鶴初作朝市自紛紜山居有真樂¶
　　　效八音體送李狀元一初提學浙江¶
金閨早通籍石渠待校書絲綸閣中客竹簡猶巻舒匏¶
瓜豈終繫土宇今晏如革化自君始木鐸揚名譽¶
　　　寄女壻陳紹吾¶
明月出東山飛光照峨嵋白雲生鏡石動有萬里期念¶
<pb:KR4d0581_WYG_003-8b>¶
子在逺道身為微禄縻九載一遷秩㑹面知何時生女¶
有所托誰能嗟逺離去春始歸寕懐抱乳下兒苦云夫¶
去逺辛勤仰姑慈成童戀祖母乳子乃在兹近得嘉定¶
報衣成將寄誰亟令吾孫去庶用慰離思眉山雲千疊¶
錦水天一涯朂哉慎自保有志達所為¶
　　　賦得泮宫丹桂賀龍錄事元同登第歸¶
泮宫有丹桂千載留芬芳長沐聖人澤玉階秋露凉客¶
從廣寒來滿袖携天香中庭坐明月折華薦瑶觴嫦娥¶
<pb:KR4d0581_WYG_003-9a>¶
顧之笑贈以紫錦裳飄飄凌丹闕鸞鶴相翺翔¶
　　　早梅¶
孟冬天地閉蕚緑數花開歩繞溪上見香從谷中來冉¶
冉年將盡怱怱春又回征鴻避霜雪行子隔風埃歸來¶
履芳躅慰我平生懐¶
　　　紅梅¶
彩鸞下雲壑嵗晏停香車素妃持絳節丹臉含蘂砂謫¶
居臞仙苑歩出東皇家朝迎暘谷日暮飡赤城霞尚恐¶
<pb:KR4d0581_WYG_003-9b>¶
芳華歇飄忽令人嗟¶
　　　梅仙¶
飄飄羅浮駕皎皎刼外身娟娟氷是骨粲粲雪為神持¶
節來瀛海嘘氣為陽春若非王喬侣恐是赤松隣殷勤¶
問芳訊未盡寰中塵¶
　　　寒梅¶
嚴霜瘁群木生意存孤根石泉氷已合雪谷花初繁滕¶
巽迎瑞氣山澤歸英䰟相看折凍蕚微笑酣朝暾藹然¶
<pb:KR4d0581_WYG_003-10a>¶
見顔色傾倒花前尊¶
　　　梅友¶
不見芳顔乆儀容老更成襟懐抱清氣灑落出真情天¶
寒適邂逅握手如平生曵月鮫綃薄凌風鶴氅輕同有¶
嵗寒約重來㑹耆英¶
　　　梅子¶
中林有佳實孟夏雨初肥離離青垂處落落紅綻時昔¶
曽感商夢摽有興周詩調鼎將用汝傾筐一塈之臨風¶
<pb:KR4d0581_WYG_003-10b>¶
毎相望聊以慰渇思¶
　　　誠復齋為西昌羅建中賦¶
天地開元冬繁霜瘁林木初陽應律回萬物自生毓有¶
客豫章來曰貞字誠復學易究精微潛心窮化育仰止¶
無極翁永懐繼芳躅所以太極圖通書常在目非誠曷¶
流行非復曷歸宿貞也學有源家住澄江曲齋以誠復¶
名閒居慎其獨中藏造化機外轉洪鈞軸窻雲隠孤光¶
簾霧霏清馥藏修息且㳺斯人美如玉十載一相逢文¶
<pb:KR4d0581_WYG_003-11a>¶
彩光可掬手持明月珠訪我青原麓索賦誠復詩時時¶
急相促貞下復起元顧名常自朂欝欝南澗松猗猗北¶
窻竹相期保嵗寒梅花照書屋¶
　　　送左子聲赴金陵收父骨歸𦵏¶
哀哀歌蓼莪戚戚左氏子悠悠感中懐靡靡去故里痛¶
父骨未收隠憂徹肝髓孤舟過金陵惜别臨鷺水岸栁¶
情依依江波寒瀰瀰旅櫬㡬時歸山中白雲起¶
　　　哀故左丞余公闕¶
<pb:KR4d0581_WYG_003-11b>¶
舒州控淮海&KR0214;尤直層城余公此戰守七年無援兵公¶
有大將略烈烈如杲卿百戰死城下向來一書生長淮¶
失保障寒潮送哀聲至今父老言聞者涕泣零¶
　　　哀故参政全公子仁¶
南臨欝孤臺白日忽已没桓桓髙昌公廻車奮餘烈平¶
生鷹揚姿矢以鬚濺血生既負主恩願為厲報國㧞劒¶
殺二人公廻仗死節魂招不可來劒冷臺前月¶
　　　哀故九江太守李公黼¶
<pb:KR4d0581_WYG_003-12a>¶
正月江濤惡潯陽妖霧昏李侯守兹土慷慨顔平原身¶
親蹈白刃大戰城西門結纓歸府第衣帶戰血痕死且¶
瞋吾目罵賊不絶言公真天下士天子哀臨軒視彼佩¶
符者區區何足論年年春草緑來此弔忠魂¶
　　　蒼松¶
蒼松有古意撫樹常盤桓孤根蟠地底髙節凌雲端老¶
龍驚蛻骨獨鶴落飛翰應中明堂用還扶大厦安適當¶
風雨㑹堅傲雪霜殘願結忘年友永期同嵗寒¶
<pb:KR4d0581_WYG_003-12b>¶
　　　上苑梅¶
仗外迎春早花邉待漏遲雪華飛上苑日色動南枝夀¶
陽臨風處落英㸃芳姿珠簾清氣入倚閣寒雲埀辟妃¶
侍華宴聼弄玉参差¶
　　　寒梅¶
群英生有序廼在群英先廵簷笑木李臨浦懐水仙根¶
枝本同氣華蕚何相偏雁行來逺塞塤聲動芳筵嗤彼¶
紫荆花輝耀春風前¶
