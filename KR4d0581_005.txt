# -*- mode: mandoku-view; -*-
#+TITLE: 性情集
#+DATE: 2015-08-25 00:15:16.258618
#+PROPERTY: ID KR4d0581
#+PROPERTY: BASEEDITION WYG    
#+PROPERTY: JUAN 卷五
<pb:KR4d0581_WYG_005-1a>¶
欽定四庫全書¶
　性情集巻五　　　　　　　元　周巽　撰¶
　　五言律¶
　　　水溢芙蓉沼(案集中分詠薛道衡昔昔鹽詩盖/仿唐人趙嘏之體惜闕佚其半今)¶
　　　(就現存者依薛詩/章句釐其前後)¶
雨過芳池滿芙蓉照緑波雙鴛香裏浴孤鳳鏡中過獨¶
步承恩重多情奈妬何采花休采菂心苦感懐多¶
　　　織錦竇家妻¶
<pb:KR4d0581_WYG_005-1b>¶
璇璣初織錦寄與竇將軍思報七襄日裁成五色雲帛¶
書斷歸信綺字綴迴文灑盡行行淚何時一見君¶
　　　關山别浪子¶
關山路難越蕩子去何之花落愁飄泊月明傷别離星¶
河鵲飛夜風雪雁來時迢逓年華晚寒衣寄與誰¶
　　　風月守空閨¶
驚風開繡幙新月照羅幃玉樹鳴清籟珠簾捲素輝砧¶
聲敲杵急燈燼落花㣲今夜思君夢應隨黄鵠飛¶
<pb:KR4d0581_WYG_005-2a>¶
　　　恒斂千金笑¶
蛾眉常恐妬斂笑出粧䑓貌好曽承寵恩深翻見猜自¶
憐金屋貯不見翠華來飛閣香塵滿青鸞去不回¶
　　　盤龍隨鏡隠¶
塵匣初開處鏡中龍影蟠劍飛秋水底月出暮雲端絶¶
色愁花妬清光照膽寒一從君去後懶向玉臺㸔¶
　　　飛魂同夜鵲¶
驚魂長不定夜鵲遶枝同聞在交河壮還來遼海東凄¶
<pb:KR4d0581_WYG_005-2b>¶
風動簾幙殘月入房櫳喜報歸期近那知是夢中¶
　　　倦寢聽晨雞¶
妾睡何曽着俄聞唱曉雞有懐思逺道自分守中閨近¶
户明星爛空梁落月低常時驚妾夢多是四更啼¶
　　　暗牖懸蛛網¶
綺閣凝塵網縱横綴瑣扉愁牽千縷亂恨結一絲㣲當¶
户蠨蛸墜穿簾熠燿飛如何解愁緒牕下理金徽¶
　　　空梁落燕泥¶
<pb:KR4d0581_WYG_005-3a>¶
空梁巢紫燕長日落香泥㸃汚琴書滿飛来簾幙低雙¶
歸尋舊壘對舞向中閨塵迹無人掃黄昏深院迷¶
　　　前年過代北¶
聞渡桑乾磧前年出塞時馬行邊雪逺雁過嶺雲遲寒¶
恐貂裘敝時將鴛枕欹關山消息斷日日望歸期¶
　　　今嵗徃遼西¶
驅車又出塞今嵗過遼西霜落彫弓動雲横玉帳低征¶
鴻音訊杳飛蝶夢魂迷欲寐還驚起門前聞馬嘶¶
<pb:KR4d0581_WYG_005-3b>¶
　　　一去無消息¶
昔别今幾載自憐桃李顔相思萬里隔不見一書還流¶
水去不返浮雲那可攀殷勤託春鴈遥寄玉連環¶
　　五言排律¶
　　　耕讀齋為楓墅王興定賦¶
結廬楓墅上躬稼事詩書田有一塍在家藏萬巻餘雲¶
中掛角誦雨後帶經鋤釋耒吟風處携壺詠月初鋤金¶
終不顧種玉學無虚覽帙從漂麥觀圖自摘蔬名埀賢¶
<pb:KR4d0581_WYG_005-4a>¶
士傳身寄野人居豈惜田家苦何慙儒術疎秋聲起庭¶
樹凉氣入郊墟白酒開陶甕青燈照綺疏子孫勤稼穡¶
詩禮重菑畬擊壤歌聲作凭軒樂自如¶
　　　上翰林學士曼碩揭公三史二十韻¶
乾坤鍾秀氣河漢見奎光今代斯文主名公碩徳昌總¶
裁修國史特命正皇綱身在雲霄上親依日月傍大才¶
司馬富直筆董狐良運屬遼金絶統承南宋亡權衡在¶
掌握正閏繫綱常前席頻埀問當廷賴主張陶鎔金在¶
<pb:KR4d0581_WYG_005-4b>¶
冶追琢玉成章中使頻頒食初筵許拜嘗八珍兼上味¶
九醖酌天漿夜送金蓮炬朝回白玉堂髙懐散春旭清¶
氣灑秋霜天廐來龍馬金臺鳴鳳凰諸生慚蹇劣萬里¶
㸔翶翔每誦髙郵句遥思翰墨場㕘陪隔霄壤感激裂¶
肝腸鶚薦如堪待鴻書幸寄將悠悠燕樹逺漠漠楚雲¶
長但願持明鍳髙懸照八荒¶
　　　詠梅十二韻¶
積雪初開霽微陽欲動時美人倚芳樹佳訊到南枝月¶
<pb:KR4d0581_WYG_005-5a>¶
冷瓊瑶佩春&KR0877;氷玉姿山中㝷舊隠雪後見丰儀又是¶
經年别如何㑹面遲輕清天所賦貞白我能持品出羣¶
英上名甘處士卑仙盟如可結商夢不須期巖野孤蹤¶
在風霜兩鬢埀中心常自潔真味少相知落落煙塵外¶
飄飄雲水涯感懐時晚對託興詠周詩¶
　　　奉贄歐陽承㫖圭齋於書䑓楊青城宅時公來¶
　　　參族譜¶
衡嶽降神日玉堂承詔時神仙見標格鸞鳳上丰姿黼¶
<pb:KR4d0581_WYG_005-5b>¶
黻衮龍著文章天馬奇日邊辭玉醴巖下採金芝來續¶
廬陵譜兼題六一祠書臺見顔色翰墨灑淋漓雲遶清¶
湘樹心懐丹鳳墀停盃操别鶴一鴈過天涯¶
　　　奉簡吉州蕭進士自省¶
對䇿瞻龍衮承恩拜玉墀一枝蟾影在八葉鳳毛奇瀘¶
水文星見南昌化雨施哦松來上邑采菊向東籬解綬¶
歸來日掀髥舒嘯時空懸徐孺榻長下董生帷清節誠¶
能守髙風自可追才華今代重辭翰古人期每惜交游¶
<pb:KR4d0581_WYG_005-6a>¶
晚重來㑹面遲天清梅雨歇江闊栁雲埀欲剪蕭齋燭¶
細論彭澤詩吟懐共傾倒庶用慰深思¶
　　　陪吳編修子髙孔掾史澄道宴岳陽樓分韻得¶
　　　航字¶
鴈過巴陵晚凭軒感興長天低入雲夢地迥接衡湘青¶
草迷空闊蒼梧隔杳茫花飛天岳雨木落洞庭霜欲借¶
仙槎去猶懐廣樂張空山祠夏禹孤嶼拜英皇遷客情¶
無極思君意不忘汀蘭春自緑林橘晚初黄風雪雙蓬¶
<pb:KR4d0581_WYG_005-6b>¶
鬢江湖一葦航屈原初去國王粲久思鄉竹簡藏書壁¶
梅花冷玉堂詩家傳李杜翰苑失班揚自惜叨陪淺深¶
慚學識荒登樓鳴緑綺前席奉清觴積雨湖光霽微風¶
秋氣凉罷琴吟眺處雲樹暮蒼蒼¶
　　　送賀元忠之曲阜學正任¶
送君之曲阜魯殿謁靈光琴瑟歌清廟衣冠拜素王采¶
芹臨上邑釋菜得升堂文字㸔科斗簫韶鳴鳳凰吟壇¶
常倚杏射圃必穿楊聽雨泮池曲舞雩沂水傍檜圍宫¶
<pb:KR4d0581_WYG_005-7a>¶
樹暗花覆苑苔香東魯諸生喜西風一鶚翔贈言兖州¶
去别意楚波長遥望雲千里中流葦一航遊魚迎去棹¶
語燕繞危檣願振孔林鐸時逢文運昌¶
　　　平猺頌上湖廣平章衮布巴勒駙馬時公奉詔出¶
　　　征道賀二州事畢班師特授中書平章余參隨¶
　　　麾下以功授永明簿感公之恩敬獻詩以頌公¶
　　　之功云¶
分符督諸將仗鉞討三危雷動征蠻皷雲開飛虎旗中¶
<pb:KR4d0581_WYG_005-7b>¶
軍號令肅上將智謀竒駐節舂陵境屯兵溪洞陲雜耕¶
民不擾招捕筭無遺賊有坐擒者法猶令縱之脱鞲放¶
鷹隼鑽穴泣狐狸孟獲終能服獏猺何足追無虞旋奏¶
凱有㫖即班師身被黄金甲旌揚翠羽儀獻俘來太廟¶
錫宴上丹墀喜動龍顔日恩承鸞詔時宫袍圍玉帶御¶
酒賜金巵公主捧觴賀中官退食遲衮衣資黼黻廊廟¶
藉綱維開閣薇香動埀簾花影移朝趨虎豹闕晚集鳳¶
凰池邊警喜寧謐聖明於緝熙金閨通籍早鐵券紀功¶
<pb:KR4d0581_WYG_005-8a>¶
宜自愧沾微禄今當致逺辭風鵬正南擊天馬又東馳¶
遥望台星照長懐江漢思苗頑既已格帝化自無為願¶
獻平猺頌流傳四海知¶
　　　陪劉先生桂隠偕劉學存謁虞學士邵庵於元¶
　　　妙觀學士留飲王玉輝道士山房即席呈上¶
昔日臨奎閣經筵拜侍書文章煥星斗徳望重璠璵太¶
傅歸疏廣醇儒見仲舒詔留遺草在囊有賜金餘林下¶
耆英少天邊故舊疎名髙羣玉府身退野人居山隠五¶
<pb:KR4d0581_WYG_005-8b>¶
峯秀池涵一鑑虚松巢歸獨鶴萍水戲雙魚每有驚人¶
句頻辭使者車黄花迎晚節玉樹照春初此日陪藜杖¶
臨風聽珮琚尊前㸔灑翰香露滴秋蜍¶
　　七言律¶
　　　奉賀蘓公早朝之作¶
玉筍班齊拜紫宸金鑾光動照青春六符長見台階正¶
萬嵗初開夀域新隠隠晴空來鳳吹霏霏香霧繞龍鱗¶
彤庭錫宴承天寵傳得宫花賜近臣¶
<pb:KR4d0581_WYG_005-9a>¶
　　　奉同劉進士嗛遊衡嶽登祝融峯¶
丹鳳飛來南斗旁祝融靈跡在衡陽海波浴日五峯曙¶
石洞棲雲六月凉虞舜南巡留瑞氣魏仙内錬有神方¶
龍飛九五臨宸極將見朱陵降百祥¶
　　　分題得東山送趙原善之金陵¶
亭亭秀色出芙蓉紫翠浮巒勢若龍雨過孤雲來逺岫¶
霞迎初日轉髙峯燒丹未就楊仙術著屐先追謝傅蹤¶
早晚金陵望佳氣㩦書好去上東封¶
<pb:KR4d0581_WYG_005-9b>¶
　　　題羅朝陽暘谷丹室¶
日出東牕飛彩霞初昇頂上聚三花鼎&KR0877;真火一元氣¶
爐養仙房九轉砂滄海波中産珠樹扶桑枝上吐金芽¶
何時參透長生術來訪羅浮處士家¶
　　　同陸書隠范君平和伯長客中端午韻¶
詩懐自許吞江水酒面猶堪暈夕陽共欲奔馳成底事¶
各相慰藉是他鄉滄浪意逺蘋花老菰黍清香楚客狂¶
且向危樓拚一醉竹牀不記卧三湘¶
<pb:KR4d0581_WYG_005-10a>¶
　　　前御史楊元誠辭官歸第御書山居二字賜之¶
　　　公卿大夫賦詩以榮其歸余訪舊萬松山拜觀¶
　　　宸翰及諸吟巻席間以重來休沐地真作野人¶
　　　居分韻得居字¶
解綬歸來繼二疏賜金留得起山居天書藻翰猶飛動¶
雲卧松巢任巻舒亭倚孤山初放鶴座臨西澗静觀魚¶
飛來靈鷲多佳氣長日相㸔樂有餘¶
　　　讀通鑑綱目¶
<pb:KR4d0581_WYG_005-10b>¶
書法麟經述作成奸邪膽落鬼神驚帝王著統三綱正¶
甲子編年萬目明春日麗天光炳煥秋霜肅墅氣澄清¶
遂令覽者無遺恨如鏡懸空似水平¶
　　　奉陪蘓㕘政楊御史宴冷泉亭蘓公有詩次韻¶
　　　呈上¶
澗水泠泠氷雪流波涵瓦影一亭幽坐臨石磴瑶琴響¶
環遶山門玉帶留白傅風流碑尚在蘓公文采句難酬¶
醉來倚樹潄寒碧洞口元猿吟未休¶
<pb:KR4d0581_WYG_005-11a>¶
　　　上苑梅¶
太液池邊栁未芽上林梅萼又開花霓旌繞樹龍輿過¶
僊仗臨軒羯皷撾晴雪微飄丹鳳閣香風暗度玉皇家¶
洪鈞散作人間瑞三白交輝見嵗華¶
　　　玉堂梅¶
翰林夜直對臞仙月上南枝香暗傳雪片飛花迎臘瑞¶
冰容倚樹帶春妍詞臣題處稱魁品學士簪來集御筵¶
歸到瑣牕清不寐花邊呵凍寫鸞箋¶
<pb:KR4d0581_WYG_005-11b>¶
　　　山館梅¶
客裏梅花驚嵗晏幾枝踈蕋澹相㸔廣平賦罷初歸第¶
和靖吟餘獨倚闌簾外玲瓏氷柱凍牕前灑落雪華寒¶
風簷終日思君處折寄憑誰為問安¶
　　　林下梅¶
氷為肌骨玉為神林下歸來見美人冷眼笑㸔千樹雪¶
&KR0877;情欲贈一枝春花飄蘿逕留芳迹詩刻苔碑生緑塵¶
落日孤墳吟眺苦僊魂猶想遶湖濱¶
<pb:KR4d0581_WYG_005-12a>¶
　　　竹外梅¶
溪上㸔來興瀟洒月中照見影横斜連枝微帯幾㸃雪¶
隔葉初開三兩花蟾映寒光金𤨏碎鷗翻晴羽翠交加¶
此君有約尋仙友因過孤山處士家¶
　　　水驛梅¶
官亭芳樹倚寒江瓊蕋踈踈映𤨏牕停櫂晚㸔花發少¶
開軒時有鴈來雙一枝春到書先寄千里使還心已降¶
盡日凭闌酣詠久香浮緑萼酒盈缸¶
<pb:KR4d0581_WYG_005-12b>¶
　　　鏡中梅¶
玉臺明月出雲端照見芳姿雪色寒影動氷輪來舞鶴¶
香浮銀闕現飛鸞翠蛾淡掃簪花對素靨新匀倚樹㸔¶
遥想&KR0877;章簷下見壽陽初起曉妝殘¶
　　　江路梅¶
白雲浦口艤舟來冷蕋迎人一笑開老鶴啄冰飛不去¶
輕鷗帯雪立相猜歌殘芳樹笛初弄興盡中流櫂又回¶
一帯寒沙香滿路波涵月影鴈聲哀¶
<pb:KR4d0581_WYG_005-13a>¶
　　　溪橋梅¶
清溪有客偶相招歩屧㣲吟過畫橋花覆石闌晴雪墜¶
香浮冰澗凍雲飄水邊人立停蘭櫂樹下仙迎吹玉簫¶
不見當年題柱者擔頭折得唱歸樵¶
　　　月下梅¶
月底初開瓊蕋香枝頭低轉玉蟾光當筵太白停盃問¶
對闕素娥涵鏡妝望斷清輝楚天逺寄來緑萼隴雲長¶
闗山千里遥相憶不覺新添兩鬢霜¶
<pb:KR4d0581_WYG_005-13b>¶
　　　雪裡梅¶
六出花飛春滿原孤根香動月當門冷凝玉蕋初飛白¶
凍折瓊枝欲斷魂授簡梁園催泛蟻停鞭庾嶺倦聽猿¶
思君不見年將暮回首相㸔雪正繁¶
　　　對梅¶
晴簷一笑問逋仙青眼相㸔玉樹前呵筆沈吟倚東閣¶
停盃惜别向芳筵素心知已長相憶白髮催人祗自憐¶
漫寫老懐驚歳暮遥傳芳訊及春先¶
<pb:KR4d0581_WYG_005-14a>¶
　　　又¶
吟斷寒簷月一枝彩毫呵凍興來時折花庾嶺封題後¶
踏雪㶚橋歸詠遲鐵石心腸千載賦古今香影一聨詩¶
髙歌誰繼羣賢作獨對孤芳有所思¶
　　　愛梅¶
孤山亭榭倚湖邊長日對花真可憐照水丰姿何皎潔¶
隔林芳態自清妍與花為友心偏喜得句驚人世共傳¶
玉色氷肌兩竒絶皎如鶴立玉階前¶
<pb:KR4d0581_WYG_005-14b>¶
　　　尋梅¶
江皋行遍陟崔嵬忽有香從何處來一樹衝寒氷萼破¶
數枝迎瑞雪花開美人既見傾懐喜佳友相逢盡醉回¶
野路酣歌明月上憐君欲去又徘徊¶
　　　落梅¶
何人吹徹玉參差㸃㸃飛花入酒巵輕拂苔堦晴雪滿¶
斜飄芳屋白雲埀香魂此日隨流水芳訊幾時來故枝¶
遥想緑珠堪恨處臨風疑是墜樓時¶
<pb:KR4d0581_WYG_005-15a>¶
　　　蠟梅¶
鏡裏素娥容貌改鉛華浄洗試新妝纎葩微沁蜂鬚蜜¶
疎蘂中凝鳳髓香苒苒仙姿&KR0877;淡白盈盈宫粉帶輕黄¶
先迎蠟雪留孤迹獨倚春風壓衆芳¶
　　　又¶
緹室陽回迎瑞氣疎林幾樹吐繁英舞花美女微&KR0877;笑¶
辟穀仙人太瘦生冰雪光華應三白肌膚綽約喜雙清¶
殘年有客重相見緩引椒觴話舊盟¶
<pb:KR4d0581_WYG_005-15b>¶
　¶
　¶
　¶
　¶
　¶
　¶
　¶
　性情集巻五¶
